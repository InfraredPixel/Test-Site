<!DOCTYPE html>
	<html>
	<meta charset="UTF-8" />
	<head>
		<title>P11.3: LED</title>
	</head>
	<body>
		<div>
			<p>
 				<b><i>Ciemności skłaniają do przemyśleń.</i></b>
				W jaki sposób ludzi radzili sobie bez prądu i żarówki? Miliony lat minęły zanim człowiek wynalazł żarówkę i ją upowszechnił. 
				Wcześniej posługiwano się oczywiście ogniem, w różnej formie i postaci.
				Jak to się stało, że miliony lat temu pierwszy człowiek uzyskał iskrę, dzięki której zapłonęło ognisko? 
				Początkowo praludzie utrzymywali ogień z naturalnych zapłonów. Jednak ogień ma tę właściwość, że gaśnie, 
				dlatego poszukiwano sposobu na jego wzniecenie. Kontrolowany zapłon praczłowiek otrzymywał dzięki tarciu lub krzesaniu iskier 
				powstających przy uderzaniu o siebie dwóch krzemieni. Dzięki powstałej iskrze mogło zapłonąć ognisko, które pozwalało na lepsze warunki życia. 
				Praludzie mogli przygotowywać pieczone mięso, zamiast spożywać ciężkostrawne surowe produkty. Żar i blask bijący z ogniska odstraszał dzikie zwierzęta 
				oraz pozwalał się ogrzać. Dodatkowo ognisko stało się bezpiecznym miejscem, gdzie praludzie spęczali wspólnie czas. Budowanie wspólnoty przy
				 watrze sprzyjało relacjom międzyludzkim i przyczyniło się do rozwoju mowy.
				<br />
				<br />
				Przez tysiące lat ludzie oświetlali swoje jaskinie blaskiem ogniska. 
				Obserwowali jak zachowuje się poszczególne drewno w trakcie spalania oraz jak tłuszcz z przygotowywanych 
				dań działa na ogień. Potrzeba oświetlania nie ograniczała się jedynie do miejsca, w którym ludzie tworzyli wspólnotę. 
				Chcieli także móc oświetlać nocny horyzont, zajrzeć w głębsze zakamarki jaskiń. Dlatego potrzeba przenoszenia i podtrzymania 
				ognia dała początek łuczywu, czyli pierwszemu przenośnemu światłu. Wykonane było z suchej smolnej szczapy. Umieszczanie na końcu
				 nasączonego tłuszczem mchu lub fragmentu skóry z włosiem dało początek prehistorycznej pochodni.
				<br />
				<br />
				Tłuszcze naturalne magazynowano w zagłębieniach kamieni i muszlach, które podpalano.
 				Jednak ogień zbyt nieustabilizowany, dlatego szukano czegoś co go wyrówna. Stąd zaczęto w ten tłuszcz wkładać skręcone
				 liście, włosie, które dały początek knotu, a zarazem kagankowi.

				Nasi przodkowie do świata starożytnego weszli rozświetleni blaskiem kaganków. 
				To niewielkie naczynie gliniane lub metalowe napełnione tłuszczem zwierzęcym lub roślinnym, z
				 uchwytem i knotem. W starożytnej Grecji powszechna była uprawa oliwek i dlatego w tamtych
				 rejonach kaganki napełniano gorszej jakości olejem oliwkowym. Starogreckie i starorzymskie
				 kaganki to nie tylko przedmiot do oświetlania, ale i małe dzieło sztuki.
				<br />
				<br />
				Wraz z kolejnymi wiekami ulepszano formę kaganków, jak i pochodni.
				 Zaczęto stosować wielowarstwowy oplot z włókien lnianych, bawełnianych lub pasów tkanin głęboko 
				nasyconych substancjami łatwopalnymi, tj. olej, ropa naftowa, smoła. Pozwalało to na wydłużenie czasu 
				świecenia i umożliwiało ponowne użycie pochodni po wygaszeniu.
				<br />
				Starożytni Grecy i Rzymianie cieszyli się także z innego źródła światła. Już 3000 lat p.n.e. posługiwali 
				się świecami, które były pierwotnie wykonane z łoju. Świece wykonane z wosku pszczelego pojawiały się w 
				Europie dopiero w okresie średniowiecza. Równolegle, w odleglejszych miejscach na ziemi, używano przeróżnych
				 tłuszczów zwierzęcych (np. tłuszcz wielorybi - Chiny, tłuszcz z ryby Eulachon - Indianie) i 
				roślinnych (np. z orzechów - Japonia) - zazwyczaj nie występujących na naszym kontynencie. 
				Świece wyrabiano też z parafiny i z kwasu stearowego.
				<br />
				<br />
				W tym miejscu trzeba zaznaczyć, że z oliwnych kaganków czy świec
				 korzystali tylko zamożni ludzie świata średniowiecznego.
				 Biedni ludzie nadal posługiwali się łuczywem oraz wątłej jakości kagankami olejnymi.
				<br />
				Od czasów średniowiecznych do XVIII wieku w zasadzie nic nie zmieniło się w sposobie oświetlania świata. 
				Dodawano jedynie elementy, które miały przedłużyć żywotność płomienia. Do świec zaczęto stosować osłony 
				szklane, które chroniły przez zdmuchiwaniem płomienia. Osłony te miały także walory estetyczne. W tamtym czasie oświetlano już nie tylko domy, ale i ulice, place i dziedzińce. Dzięki temu ciemność nie była już tak niebezpieczna.
				<br />
				Epoka renesansu wprowadziła zmiany nie tylko w wyglądzie lamp i świec. Dążono do ulepszenia działania. 
				Sam Leonardo da Vinci próbował udoskonalić płomień w lampie oliwnej. Jednak dopiero Girolamo Cardano doprowadził 
				do znacznego zwiększenia jasności płomienia lampy, umieszczając zbiorniczek z olejem powyżej płonącej końcówki knota. 
				Lampy olejne zaczęto wykonywać z brązu, mosiądzu i malowanej porcelany. Zaczęto wieszać je na ścianach i sufitach.
				<br />
				Co raz powszechniejsze używanie świec dało początek wykonywaniu ozdobnych lichtarzy i świeczników. 
				Wykonywane były zazwyczaj z drewna, brązu, srebrzonego mosiądzu, srebra, cyny oraz żeliwa i cynku. 
				Wykuwano je także z żelaza, a w XVIII wieku wytwarzano ze szkła i porcelany.
				<br />
				Takie rustykalne świeczniki, które świetnie nadają się do oświetlania wnętrza świecą znajdują 
				się w naszym sklepie rustykalneuchwyty.pl. To takie przeniesienie się w tamte, zamierzchłe czasu, 
				kiedy ludzie nie mieli bladego pojęcia czym jest prąd i oświetlali swoje domy najpierwotniejszym źródłem światła – ogniem. 
				Pięknie, ręcznie wykonane, na podstawie, do zawieszenia jak i do przenoszenia. Posiadają tradycyjne wzory, jak i te nie co współczesne,
				 np. w kształcie serca. Polecam każdemu pasjonatowi rustykalnego stylu.
				<br />
				<br />
				Jednak o wiele większym krokiem w przyszłość było wynalezienie lampy naftowej w 1853 roku 
				przez Ignacego Łukasiewicza.  Była efektem prac nad destylacją ropy naftowej. 
				Zbudowana była z metalowego zbiornika na naftę, na który nałożono blaszany cylinder 
				z wyciętymi okienkami. W dolnej i górnej części cylindra umieszczono otwory zapewniające 
				dopływ powietrza i odprowadzanie spalin. Wewnątrz, na wysokości okienek, znajdowała się płonąca 
				końcówka zanurzonego w zbiorniku knota. Uchwyt do trzymania przymocowany był do dolnej części lampy.
				 Ulepszenia lampy naftowej w kolejnych latach spowodowały, iż była produkowana na masową skalę.
				<br />
				<br />
				Człowiek jednak nie poprzestał na lampie naftowej. Eksperymentował z różnymi materiałami,
				 tj. platyną, węglem drzewnym, a nawet włóknami bambusa. Uczeni metodą prób i błędów próbowali skonstruować żarniki. 
				Początkowo Joseph Wilson Swan w roku 1878 przeprowadził pomyślne próby z włóknem węglowym. Rok później jego pomysł dopracował
				 Thomas Edison w laboratorium Menlo Park, gdzie dnia 21 października 1879 roku rozbłysła wyposażona w węglowy żarnik pierwsza 
				elektryczna żarówka, która świeciła przez kilkadziesiąt godzin. Przez kilka następnych lat inni specjaliści pracowali nad 
				udoskonaleniem tejże żarówki. Około roku 1930 żarówka z już dwuskrętnym żarnikiem otrzymała ostateczny, znany do dzisiaj kształt.
				 W ten sposób zaczęło się nowa epoka w dziejach ludzkości – epoka oświetlenia elektrycznego.
				<br />
				<br />
				Droga, jaką przebyła ludzkość od pierwszej iskry do pierwszej żarówki, 
				była długa i czasem wyboista. Umiejętność rozniecania ognia, roznieciła w ludziach chęć poszukiwania 
				lepszych i nowszych źródeł oświetlenia. I tak jest do dziś, wciąż poszukujemy, 
				ulepszamy, chcemy by dzisiejsze żarówki były co raz bardziej energooszczędne.
			</p>
		</div>
		
	</body>
<html>